<!DOCTYPE html><html lang="nl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Fenomenologische Interpretaties van Aristoteles - deel 1 - Denkwegen</title><meta name="description" content="Deel 1 heet oorspronkelijk 'Phänomenologische Interpretationen zu Aristoteles - Einführung in die phänomenologische Forschung' uit het wintersemester van 1921/22 in Freiburg. In deze jaren was een boek over Aristoteles gepland waarvan de Introductie gebaseerd was op het manuscript van dit college. De eigenlijke interpretaties van&hellip;"><meta name="generator" content="Publii Open-Source CMS for Static Site"><link rel="canonical" href="https://denkwegen.github.io/denkwegen/fenomenologische-interpretaties-van-aristoteles-deel-1.html"><link rel="alternate" type="application/atom+xml" href="https://denkwegen.github.io/denkwegen/feed.xml"><link rel="alternate" type="application/json" href="https://denkwegen.github.io/denkwegen/feed.json"><meta property="og:title" content="Fenomenologische Interpretaties van Aristoteles - deel 1"><meta property="og:image" content="https://denkwegen.github.io/denkwegen/media/posts/37/Header-Project-Hedigger-Interpr-Ari-deel-1.png"><meta property="og:image:width" content="950"><meta property="og:image:height" content="502"><meta property="og:site_name" content="Denkwegen"><meta property="og:description" content="Deel 1 heet oorspronkelijk 'Phänomenologische Interpretationen zu Aristoteles - Einführung in die phänomenologische Forschung' uit het wintersemester van 1921/22 in Freiburg. In deze jaren was een boek over Aristoteles gepland waarvan de Introductie gebaseerd was op het manuscript van dit college. De eigenlijke interpretaties van&hellip;"><meta property="og:url" content="https://denkwegen.github.io/denkwegen/fenomenologische-interpretaties-van-aristoteles-deel-1.html"><meta property="og:type" content="article"><link rel="stylesheet" href="https://denkwegen.github.io/denkwegen/assets/css/style.css?v=c67e910c77a5f4fd51579109e75fbb17"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://denkwegen.github.io/denkwegen/fenomenologische-interpretaties-van-aristoteles-deel-1.html"},"headline":"Fenomenologische Interpretaties van Aristoteles - deel 1","datePublished":"2022-11-08T00:29","dateModified":"2023-06-04T17:34","image":{"@type":"ImageObject","url":"https://denkwegen.github.io/denkwegen/media/posts/37/Header-Project-Hedigger-Interpr-Ari-deel-1.png","height":502,"width":950},"description":"Deel 1 heet oorspronkelijk 'Phänomenologische Interpretationen zu Aristoteles - Einführung in die phänomenologische Forschung' uit het wintersemester van 1921/22 in Freiburg. In deze jaren was een boek over Aristoteles gepland waarvan de Introductie gebaseerd was op het manuscript van dit college. De eigenlijke interpretaties van&hellip;","author":{"@type":"Person","name":"Admin","url":"https://denkwegen.github.io/denkwegen/authors/ton/"},"publisher":{"@type":"Organization","name":"Admin"}}</script></head><body><div align="justify"></div><div class="site-container"><header class="top" id="js-header"><a class="logo" href="https://denkwegen.github.io/denkwegen/">Denkwegen</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li class="active-parent has-submenu"><a href="https://denkwegen.github.io/denkwegen/tags/filosofie/" target="_self" aria-haspopup="true">Denken</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/stratego-of-de-mores-van-de-geopolitiek.html" target="_self">Stratego of de Mores van de Geopolitiek</a></li><li><a href="https://denkwegen.github.io/denkwegen/de-wereldnacht-van-de-globalisering.html" target="_self">De Nacht van de Globalisering</a></li><li><a href="https://denkwegen.github.io/denkwegen/het-zwakke-denken.html" target="_self">Het Zwakke Denken</a></li><li><a href="https://denkwegen.github.io/denkwegen/de-ongenode-gast.html" target="_self">De Ongenode Gast</a></li><li class="active-parent has-submenu"><a href="https://denkwegen.github.io/denkwegen/martin-heidegger-project.html" target="_self" aria-haspopup="true">Heidegger Project</a><ul class="navbar__submenu level-3" aria-hidden="true"><li><a href="https://denkwegen.github.io/denkwegen/die-idee-der-philosophie-und-das-weltanschauungsproblem.html" target="_self">Het noodsemester van 1919</a></li><li><a href="https://denkwegen.github.io/denkwegen/problemen-van-de-fenomenologie.html" target="_self">De fundamentele problemen van de fenomenologie 1919/20</a></li><li><a href="https://denkwegen.github.io/denkwegen/inleiding-tot-de-fenomenologie-van-religie.html" target="_self">Inleiding tot de fenomenologie van het religieuze leven</a></li><li class="active"><a href="https://denkwegen.github.io/denkwegen/fenomenologische-interpretaties-van-aristoteles-deel-1.html" target="_self">Fenomenologische Interpretaties van Aristoteles Deel 1 1921/22</a></li><li><a href="https://denkwegen.github.io/denkwegen/fenomenolische-interpretaties-bij-aristoteles-deel-2.html" target="_self">Fenomenologische Interpretaties van Aristoteles Deel 2 1922</a></li><li><a href="https://denkwegen.github.io/denkwegen/ontologie-hermeneutiek-van-het-feitelijke-bestaan.html" target="_self">Ontologie: hermeneutiek van het feitelijke bestaan 1923</a></li><li><a href="https://denkwegen.github.io/denkwegen/het-begrip-tijd.html" target="_self">Het begrip Tijd 1924</a></li></ul></li></ul></li><li class="has-submenu"><a href="https://denkwegen.github.io/denkwegen/tags/geloof/" target="_self" aria-haspopup="true">Geloven</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/kerkgang-of-teloorgang.html" target="_self">Kerkgang of Teloorgang</a></li></ul></li><li class="has-submenu"><a href="https://denkwegen.github.io/denkwegen/tags/dichten/" target="_self" aria-haspopup="true">Dichten</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/filosofie-van-het-absurde.html" target="_self">Cioran: filosofie van het absurde</a></li></ul></li></ul></nav></header><main><article class="post"><div class="hero"><figure class="hero__image hero__image--overlay"><img src="https://denkwegen.github.io/denkwegen/media/posts/37/Header-Project-Hedigger-Interpr-Ari-deel-1.png" srcset="https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-xs.png 300w, https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-sm.png 480w, https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-md.png 768w, https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-lg.png 1024w, https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-xl.png 1360w, https://denkwegen.github.io/denkwegen/media/posts/37/responsive/Header-Project-Hedigger-Interpr-Ari-deel-1-2xl.png 1600w" sizes="(max-width: 1600px) 100vw, 1600px" height="502" width="950" alt=""></figure><header class="hero__content"><div class="wrapper"><div class="post__meta"><time datetime="2022-11-08T00:29">8 november 2022</time></div><h1>Fenomenologische Interpretaties van Aristoteles - deel 1</h1></div></header></div><div class="wrapper post__entry"><div align="justify"><p>Deel 1 heet oorspronkelijk "<em>Phänomenologische Interpretationen zu Aristoteles - Einführung in die phänomenologische Forschung</em>" uit het wintersemester van 1921/22 in Freiburg. In deze jaren was een boek over Aristoteles gepland waarvan de Introductie gebaseerd was op het manuscript van dit college. De eigenlijke interpretaties van Aristoteles kwamen pas in het volgende zomercollege (1922) ter sprake. In dit college is er een groot deel gewijd aan wat filosofie eigenlijk is en wat onder een fenomenologisch onderzoek moet worden verstaan. Deel 2 zal de titel meer recht doen. </p><p>Het eerste deel van dit college herdefinieert filosofie in de richting van een fenomenologische ontologie. Een toenemende zorg voor wat het betekent om te leven hield voor Heidegger onder meer een terugkeer naar Aristoteles' fundamentele zin van ousia in, een belangrijk Grieks basisbegrip dat meestal vertaald wordt met substantie, maar wat eigenlijk "aanwezen" betekent. Filosofie dient zich bezig te houden met het basale factische leven. Het is in dit college dat hij spreekt over de hermeneutische situatie, d.w.z. de interpretatie van het concrete bestaan binnen een context van cultuur, tijd en de sociale structuur. Filosofie is iets waar men niet lichtvaardig over moet denken. De onzekerheid die gepaard gaat met skepsis, met een onophoudelijke vragen moet in acht worden genomen om daarmee niet te vervallen in een rationele, verwetenschappelijke manier van denken.</p><p>Heidegger zag de noodzaak in van een verduidelijking van wat filosofie ten aanzien van de metafysische ontwikkeling kon doen met het feitelijke leven zelf. Daarin zijn eveneens de in zijn tijd modieuze receptie van Aristoteles als een naïeve denker en het probleem van de Griekse invloed van het christelijke bewustzijn meegenomen. De eerste twee delen van Heidegger's college doen echter geen recht aan de titel. </p><p>Heidegger's tekst voor dit college is niet bepaald helder. De analyse van het faktische bestaan toont een tamelijk grote worsteling om de geschikte woorden te vinden wat het geheel dan ook moeilijk leesbaar maakt. Hij was daarvan zelf bewust toen hij zei: </p><blockquote><p>Wenn auch streng zu beachten bleibt, daß nirgends leichter als in philosophischer Explikation Gefahren einer bodenlosen Wortmystik sich ausbreiten und nie ganz vermieden werden. </p></blockquote><p>Theodor Kisiel beaamde dit:</p><blockquote><p>In view of the chronologically compromised character of the published edition, much of the analysis of this verbose, baroque, and turgid (“gezwollen") course can, for our purposes, be put off. In fact, the period initiated by this course is characterized by a further degeneration of style, a loss of the simplicity of expression in which some of the discoveries of the prior two years had been cast, a kind of scholasticizing of older insights. </p></blockquote><hr><p>De motivatie voor het behandelen van de fenomenen van beweging, dynamiek of groei kwam voor Heidegger door de lectuur van Aristoteles. Het fenomeen "beweging" speelt een centrale rol in de filosofie van de Griek. De oergrond van het leven was voor Aristoteles de onbeweeglijke beweger, d.w.z. datgene wat het vermogen in zich had om een beweging te veroorzaken in alle dingen zonder zelf door iets anders bewogen te worden.<br><br>Beweging staat niet alleen voor het afleggen van een weg van A naar B maar duidt eveneens op verandering in het algemeen: van lengte, huidskleur, aanwezigheid of afwezigheid etc. Aristoteles zag dat alle levende organismen onderhevig zijn aan verandering gelijk hun mogelijkheden en verwerkelijking of wat hen toevallig in het leven trof. <br><br>De natuurlijke dingen bewegen zich, d.w.z. veranderen niet alleen van locatie maar ook van vorm, gedrag en hoeveelheid door voortplanting waarbij zij zelf de oorzaak van die veranderingen zijn of die overdragen op anderen. De levende organismen worden aldus door externe stimuli bewogen. Beweging is een natuurlijke, gedwongen of van iets anders afhankelijke kracht. In het Grieks wordt verandering aangeduid met metabolae.</p><p>Heidegger gaat in dit college dieper in op dit fenomeen van beweging en heeft het over een oorspronkelijke bewogenheid van het leven dat zich uit in een bezorgend omzien en toezien op een omringende wereld, het ervaren van de zijnden en het eigenlijke verstaan van het zijn van de zijnden.</p><p>Wij behandelen in deze samenvatting van dit college alleen het derde deel. De motivatie hiervoor is dat de eerste twee delen uitvoerig op de fenomenologische methode ingaan en een algemene inleiding in filosofie bieden die voor het onderzoek naar het concrete leven minder belangrijk is. Het concrete leven wordt in het Duits weergegeven als het "factische Leben" of het "factische Dasein".</p><p>De beweging van het leven dus. Wat bedoelen we met "leven"? We hebben hier volgens Heidegger te maken met een oerfenomeen. De meerduidigheid van het woord "leven" legt telkens een bepaalde nadruk in de verschillende combinaties met andere woorden, bijvoorbeeld in "levenservaring" of in "voltooid leven". De betekenissen die met het woord "leven" worden uitgedrukt verwijzen naar concrete ervaringen. Het woord kent dus meerdere betekenissen zoals in de aanduiding van de verschillende manieren van leven of als een opeenvolging van gebeurtenissen. We kunnen het "leven" uitleggen als dat het een richting naar iets toe is en/of wat in het leven zinvol is.</p><p>Het leven is betrokkenheid bij de wereld. "Leven" en "wereld" horen bij elkaar. De categorieën waarmee wij het concrete leven interpreteren hebben hun oorsprong in het leven zelf. Ze openen ons de toegang waarin het leven tot zichzelf komt. We kunnen dit leven niet van buitenaf beschouwen. We zitten er altijd middenin.</p><p>Daarmee verbonden is het fenomeen "zorg". De dingen in de wereld worden geleefd als zinvol en dat impliceert "zorg". Als het leven objectief wordt begrepen is dat anders. De zekerheid die een theoretische interpretatie ons biedt is een vlucht voor de "feitelijke" werkelijkheid. Dingen ontmoeten en er voor of over zorgen zijn ervaringen in telkens andere situaties. Dit is de basis van ons bestaan.</p><p>Dingen worden ervaren in zorg omdat zij zinvol voor ons zijn. Wat een ding (Gegenstand) in ons leven eigenlijk is, hoe het in een wereld is en hoe het zich tot ons verhoudt, duiden we aan met "betekenis".</p><p>In betekenissen leven wil zeggen: de dingen als betekenisvol ervaren. In zorg ontmoet het leven telkens zijn wereld en deze ervaring is voor elke interpretatie bij voorbaat zingevend. Het leven als zorg speelt zich af in een wereld en heeft verschillende relaties tegen de achtergrond (horizon) van tijd. De zorgende omgang met onze wereld is altijd verbonden met de verschillende leefwerelden: de Umwelt (omgeving), Mitwelt (samenleving) en Selbstwelt (persoonlijk leven). Zo is de Selbstwelt niet gelijk aan een 'Ik’. De genoemde drie werelden zijn met elkaar verbonden en resoneren met elkaar.</p><p>Leven en zorgen vanuit een Selbstwelt is geen reflectie door een denkend subject. Een zelf-wereld is de wereld waarin ik mij verbonden voel met de mede-wereld dat mij sowieso aangaat. Zorg is de grondbetekenis in alle betrekkingen van het leven. Betrekkingen of betekenisvolle relaties vormen de karakteristieken van het leven. Heidegger wil geen algemene formele theorie geven voor de grondbetekenis van "zorg". In plaats daarvan gebruikt hij <a href="https://denkwegen.github.io/denkwegen/inleiding-tot-de-fenomenologie-van-religie.html" target="_blank" rel="noopener noreferrer">de formele aanduiding</a>.</p><p>Het gerichtzijn op wereld, de neiging zoals hij het noemt, is een gerichte zorg op de wereld en voor het leven. Dat kan ook betekenen dat verschillende vormen van zorg een versnippering veroorzaken welke het leven inperkt. De zorg gaat over concrete betekenissen die tegelijkertijd kan worden verdrongen. Daar waar het leven zichzelf in zorg vergeet wordt het leven op afstand gehouden of beperkt. Men neemt bijvoorbeeld de zorg voor bejaarde ouders op zich en kan zich niet met andere dingen bezighouden.</p><p>Behalve "afstand" bestaat er de "verstrooiing", d.w.z. de aantrekkingskracht van allerlei genoegens. In het meegesleurd worden van het ene naar het andere of tijdens een rustig moment tussen alle bedrijven door wordt mij dit langzamerhand duidelijk. Het zorgende leven ontdekt zich juist in de wijze waarop het betrokken is op de wereld zonder dat het zichzelf nog op een andere manier zoekt. Alsof tijdens de zorg om de dingen in het leven deze zijn rol weer opeist.</p><p>In de objectivering verdwijnen deze kenmerken maar zij dringen zich op in de betekenissen en zinsverbanden van een geleefde wereld. Het leven gaat zichzelf uit de weg door zich steevast te laten meeslepen door de eisen en zorg om de wereld. Wanneer men om zichzelf niet meer bekommert tijdens de zorg om de wereld krijgen we te maken met het fenomeen van "afscherming". Het leven wordt in de zorg en in de behoefte aan gemak om het eigen conrete leven zinvol te maken naar de achtergrond geschoven. Er ontstaat een zekere oppervlakkigheid zodra de zekerheid die men zoekt gerealiseerd is.</p><p>Men kan concluderen dat het leven er op uit is om zich veilig te wanen door zich uit de weg te gaan. Zorgeloosheid creëert voor zichzelf een werkelijkheid en moet dit voortdurend in stand zien te houden.</p><p>Met het oog op de probleemstelling over het zijnskarakter van levenssamenhangen komt bij ons de vraag op naar het zijn van het leven, en wel het zijn van het leven als facticiteit. Een ruwe schets van het leven is die van uitvoering (voltrekking, de dagelijkse praktijk, Dts. Vollzug) of van een proces of van een stroom. Met deze karakteristieken geeft men de beweging van het leven aan.</p><p>Waarin leeft het leven in onze situatie, wat maakt voor het bestaan van ieder mens zijn of haar wereld uit? Wat verstaan wij onder kennis? Wat begrijpen we eigenlijk? Deze vragen leiden tot de volgende, fundamentele vraag: wat is dit leven als facticiteit? Het leven is principieel beweging, ontwikkeling en groei.</p><p>In de structuren van deze dynamiek, die eveneens karakteristiek is voor de zorg, willen wij trachten binnen te dringen. De interpretatie van beweging leidt tot een fundamentele categorie van het zorgende leven binnen zijn facticiteit dat tevens een mogelijkheid biedt om zijn werkelijkheidszin te onderzoeken.</p><p>Het leven is een betrokkenheid bij en verbondenheid met een wereld. In de meeste gevallen komt dat neer op versnippering en bedrijvigheid. Het schijnt dat het bewustworden van betrokkenheid en verbondenheid met de wereld en alle bedrijvigheid die daar bij hoort iets probeert duidelijk te maken. In zijn zorg voor een wereld geeft het leven de mens een besef mee. Heidegger noemde dit "relucentie”, het leven brengt als het ware de mens een inzicht bij. Wat het factische telkens in zijn wereld trekt, komt het leven als zorg tegemoet. Heidegger noemt het leven dat naar buiten toe en van zichzelf wegleeft en zich in het bezorgde vastleeft en zich daarbij ontloopt "ruïnantie", een voorloper van wat hij later “vervallenheid” noemt. Al zorgend loopt het leven op de dingen vooruit, Heidegger noemt dit "praestructief".</p><p>In het zorgend opgaan in zijn wereld drijft het menselijke bestaan van zichzelf weg. Juist daardoor komt het zichzelf tegen en tegelijkertijd wordt het hierdoor afgeschrikt. Uit deze vlucht voor zichzelf vindt het manieren hoe het zijn wereld en zichzelf uit de weg kan gaan. Zorg betekent dat men elke kans benut om niet met zichzelf te worden geconfronteerd. Alle zorg is er op gericht om niet in zo’n situatie terecht te komen.</p><p>De gewonnen inzichten zijn hoewel formeel nog omschreven vrij ontoereikend om het concrete leven in zijn facticiteit te bepalen. De voorlopige fundamentele zin van het factische leven is dat deze in zijn dynamiek vol van zorg is. Het leven drukt zich zodanig uit dat het factisch en op verschillende manieren er voor zorgt dat ieder zich in zijn of haar wereld kan handhaven. Het is de wereld zelf waarin het factische leven in en waarvoor het leeft.</p><p>Al eerder hebben we opgemerkt dat Heidegger het leven een vervallende tendens toedicht. Hij gebruikt daarvoor het woord "ruinanz". Om dit te verduidelijken gaan we terug op de zorg. Zorg is niet een gebeuren of een dagelijkse strijd om het bestaan dat af en toe zich geldig maakt en dan weer voorbij gaat.</p><p>Het zich inlaten met een wereld waarin al zorgend moet worden geleefd is een opgave dat nooit stil staat, ja...waarvoor het leven bijna zou kunnen zijn bedoeld. Toch blijkt iedere keer weer dat men zich mee laat sleuren waardoor de grondmotieven van zorg niet doorkomen en men zich aan de vervallenheid uitlevert.</p><p>Het concrete, vervallen leven 'heeft' geen tijd, omdat zijn beweging, de vervallenheid zelf, de tijd weghaalt. Uit de facticiteit probeert het menselijke bestaan zijn historische fundament te niet te doen. Vervallenheid bezit de mogelijkheid om zich te ontdoen van tijd. Hierin is het historische (het verleden als bepalende factor hoe iemand in een bepaalde tijd en op een bepaalde plaats wordt) nog altijd aanwezig, het blijft in welke vorm van vervallenheid dan ook altijd factisch.</p><p>De vervallenheid kent vier (formeel aangeduide) kenmerken: verleiding (das Verführerische), het geruststellende (das Beruhigende), vervreemding (das Entfremdente) en vernietiging (das Vernichtende). Deze kenmerken kunnen gemakkelijk als basis gezien worden van het Dasein waardoor een ontologische metafysica opdoemt. In de tekst wordt naar mijn weten en na zorgvuldige lezing alleen bij het eerste en laatste kenmerk uitgebreid stil gestaan.</p><p>Het is verleidelijk om in vervallenheid te komen. Het zorgen is zodanig dat dit zelfs aantrekkelijk wordt. Het is hier niet noodzakelijk om aan te tonen dat het factische leven blootgesteld is aan allerlei verleidingen maar dat het de facto besloten ligt in zijn eigen wezen om blootgesteld te worden en in de vervallenheid te geraken. Vervallenheid komt niet door iets vreemds of uit een ander domein binnenvallen. Het is het kenmerk van het factische leven zelf en wel het Niets van het leven.</p><p>Het Niets van het factische leven heeft met leegte het minst van doen, voorzover dit Niets een mogelijkheid biedt om een maat aan te geven om zo de vervallenheid te beëindigen. Het Niets van het factische leven is iets, dat factisch de vervallenheid meevoltrekt. Het is een leegte die daardoor juist riskant wordt. Op geheel eigen wijze wordt vervallenheid in zijn richting geduwd doordat dit zich juist in bezorgdheid voltrekt. Dit heet vernietiging.</p><p>Hoe meer men het leven in een vervallen status leeft, des te meer zorgt men er voor dat men ver van zichzelf leeft. Het ongebreidelde, zich al zorgende en bezorgende uitleven in de wereld, het zich storten in allerlei zaken en aangelegenheden, dat alles maakt de wereld ervaarbaar. Deze niet-theoretische en directe beleving van een wereld die men voor zich heeft en wil leven op verschillende manieren is factisch gezien de betekenisvolle bewogenheid van vervallenheid.</p><p>Wat is eigenlijk de betekenis van vervallenheid? Wat maakt zich in vervallenheid geldig en hoe maakt het zich geldig in het concrete bestaan? Hoe is vervallenheid, de ruïnantie, constitutief voor de facticiteit? In de vervallenheid, als fundamentele beweging van zorg, doet zich namelijk gelden dat er iets ontbreekt. Vooral betekenis. In deze staat laat zich de verantwoordelijkheid gelden die wij beschrijven als ontbering (Darbung, Nl: derven) - het factisch ontberende leven.</p><p>Is het leven waarin men tot zorg gedoemd is en zich daarover kritisch opstelt feitelijk niet een gebrekkig leven?</p></div></div><footer class="wrapper post__footer"><ul class="post__tag"><li><a href="https://denkwegen.github.io/denkwegen/tags/filosofie/">Denken</a></li></ul><div class="post__share"></div></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://denkwegen.github.io/denkwegen/assets/svg/svg-map.svg#arrow-prev"/></svg> <a href="https://denkwegen.github.io/denkwegen/inleiding-tot-de-fenomenologie-van-religie.html" class="post__nav-link" rel="prev"><span>Previous</span> Inleiding tot de Fenomenologie van Religie</a></div><div class="post__nav-next"><a href="https://denkwegen.github.io/denkwegen/de-weg.html" class="post__nav-link" rel="next"><span>Next</span> De Weg </a><svg width="1.041em" height="0.416em" aria-hidden="true"><use xlink:href="https://denkwegen.github.io/denkwegen/assets/svg/svg-map.svg#arrow-next"/></svg></div></div></nav><div class="post__related related"><div class="wrapper"><h2 class="h5 related__title">You should also read:</h2><article class="related__item"><div class="feed__meta"><time datetime="2023-06-05T23:06" class="feed__date">5 juni 2023</time></div><h3 class="h1"><a href="https://denkwegen.github.io/denkwegen/inleiding-tot-het-fenomenologische-onderzoek.html">Inleiding tot fenomenologische onderzoek</a></h3></article><article class="related__item"><div class="feed__meta"><time datetime="2022-12-01T16:52" class="feed__date">1 december 2022</time></div><h3 class="h1"><a href="https://denkwegen.github.io/denkwegen/fenomenolische-interpretaties-bij-aristoteles-deel-2.html">Fenomenologische Interpretaties van Aristoteles - deel 2</a></h3></article></div></div></main><footer class="footer"><div class="footer__copyright"><p>Powered by Publii</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg><use xlink:href="https://denkwegen.github.io/denkwegen/assets/svg/svg-map.svg#toparrow"/></svg></button></footer></div><script defer="defer" src="https://denkwegen.github.io/denkwegen/assets/js/scripts.min.js?v=f47c11534595205f20935f0db2a62a85"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script></body></html>