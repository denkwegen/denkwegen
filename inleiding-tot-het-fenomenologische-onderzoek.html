<!DOCTYPE html><html lang="nl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Inleiding tot fenomenologische onderzoek - Denkwegen</title><meta name="description" content="Naar aanleiding van Edmund Husserl's adagium om 'naar de dingen zelf' te gaan, beoogt deze lezing van Heidegger, gehouden tijdens het wintersemester van 1923/24 te Marburg, een kritische analyse te geven via de weg van een fenomenologie van het bewustzijn naar een fenomenologie van het&hellip;"><meta name="generator" content="Publii Open-Source CMS for Static Site"><link rel="canonical" href="https://denkwegen.github.io/denkwegen/inleiding-tot-het-fenomenologische-onderzoek.html"><link rel="alternate" type="application/atom+xml" href="https://denkwegen.github.io/denkwegen/feed.xml" title="Denkwegen - RSS"><link rel="alternate" type="application/json" href="https://denkwegen.github.io/denkwegen/feed.json" title="Denkwegen - JSON"><meta property="og:title" content="Inleiding tot fenomenologische onderzoek"><meta property="og:image" content="https://denkwegen.github.io/denkwegen/media/posts/43/Header-GA17.jpg"><meta property="og:image:width" content="900"><meta property="og:image:height" content="506"><meta property="og:site_name" content="Denkwegen"><meta property="og:description" content="Naar aanleiding van Edmund Husserl's adagium om 'naar de dingen zelf' te gaan, beoogt deze lezing van Heidegger, gehouden tijdens het wintersemester van 1923/24 te Marburg, een kritische analyse te geven via de weg van een fenomenologie van het bewustzijn naar een fenomenologie van het&hellip;"><meta property="og:url" content="https://denkwegen.github.io/denkwegen/inleiding-tot-het-fenomenologische-onderzoek.html"><meta property="og:type" content="article"><link rel="preload" href="https://denkwegen.github.io/denkwegen/assets/dynamic/fonts/merriweathersans/merriweathersans.woff2" as="font" type="font/woff2" crossorigin><link rel="stylesheet" href="https://denkwegen.github.io/denkwegen/assets/css/style.css?v=8e810d39496cdd5b902a751ccde8af01"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://denkwegen.github.io/denkwegen/inleiding-tot-het-fenomenologische-onderzoek.html"},"headline":"Inleiding tot fenomenologische onderzoek","datePublished":"2023-06-05T23:06+02:00","dateModified":"2023-06-25T17:31+02:00","image":{"@type":"ImageObject","url":"https://denkwegen.github.io/denkwegen/media/posts/43/Header-GA17.jpg","height":506,"width":900},"description":"Naar aanleiding van Edmund Husserl's adagium om 'naar de dingen zelf' te gaan, beoogt deze lezing van Heidegger, gehouden tijdens het wintersemester van 1923/24 te Marburg, een kritische analyse te geven via de weg van een fenomenologie van het bewustzijn naar een fenomenologie van het&hellip;","author":{"@type":"Person","name":"Admin","url":"https://denkwegen.github.io/denkwegen/authors/ton/"},"publisher":{"@type":"Organization","name":"Admin"}}</script><noscript><style>img[loading] {
                    opacity: 1;
                }</style></noscript></head><body><div align="justify"></div><div class="site-container"><header class="top" id="js-header"><a class="logo" href="https://denkwegen.github.io/denkwegen/">Denkwegen</a><nav class="navbar js-navbar"><button class="navbar__toggle js-toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li class="has-submenu"><a href="https://denkwegen.github.io/denkwegen/tags/filosofie/" target="_self" aria-haspopup="true">Denken</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/stratego-of-de-mores-van-de-geopolitiek.html" target="_self">Stratego of de Mores van de Geopolitiek</a></li><li><a href="https://denkwegen.github.io/denkwegen/de-wereldnacht-van-de-globalisering.html" target="_self">De Nacht van de Globalisering</a></li><li><a href="https://denkwegen.github.io/denkwegen/het-zwakke-denken.html" target="_self">Het Zwakke Denken</a></li><li><a href="https://denkwegen.github.io/denkwegen/de-ongenode-gast.html" target="_self">De Ongenode Gast</a></li><li class="has-submenu"><a href="https://denkwegen.github.io/denkwegen/martin-heidegger-project.html" target="_self" aria-haspopup="true">Heidegger Project</a><ul class="navbar__submenu level-3" aria-hidden="true"><li><a href="https://denkwegen.github.io/denkwegen/die-idee-der-philosophie-und-das-weltanschauungsproblem.html" target="_self">Het noodsemester van 1919</a></li><li><a href="https://denkwegen.github.io/denkwegen/problemen-van-de-fenomenologie.html" target="_self">De fundamentele problemen van de fenomenologie 1919/20</a></li><li><a href="https://denkwegen.github.io/denkwegen/inleiding-tot-de-fenomenologie-van-religie.html" target="_self">Inleiding tot de fenomenologie van het religieuze leven</a></li><li><a href="https://denkwegen.github.io/denkwegen/fenomenologische-interpretaties-van-aristoteles-deel-1.html" target="_self">Fenomenologische Interpretaties van Aristoteles Deel 1 1921/22</a></li><li><a href="https://denkwegen.github.io/denkwegen/fenomenolische-interpretaties-bij-aristoteles-deel-2.html" target="_self">Fenomenologische Interpretaties van Aristoteles Deel 2 1922</a></li><li><a href="https://denkwegen.github.io/denkwegen/ontologie-hermeneutiek-van-het-feitelijke-bestaan.html" target="_self">Ontologie: hermeneutiek van het feitelijke bestaan 1923</a></li><li><a href="https://denkwegen.github.io/denkwegen/het-begrip-tijd.html" target="_self">Het begrip Tijd 1924</a></li></ul></li></ul></li><li class="has-submenu"><a href="https://denkwegen.github.io/denkwegen/tags/geloof/" target="_self" aria-haspopup="true">Geloven</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/kerkgang-of-teloorgang.html" target="_self">Kerkgang of Teloorgang</a></li></ul></li><li class="has-submenu"><a href="https://denkwegen.github.io/denkwegen/tags/dichten/" target="_self" aria-haspopup="true">Dichten</a><ul class="navbar__submenu level-2" aria-hidden="true"><li><a href="https://denkwegen.github.io/denkwegen/filosofie-van-het-absurde.html" target="_self">Cioran: filosofie van het absurde</a></li></ul></li></ul></nav></header><main><article class="post"><div class="hero"><figure class="hero__image hero__image--overlay"><img src="https://denkwegen.github.io/denkwegen/media/posts/43/Header-GA17.jpg" srcset="https://denkwegen.github.io/denkwegen/media/posts/43/responsive/Header-GA17-xs.jpg 300w, https://denkwegen.github.io/denkwegen/media/posts/43/responsive/Header-GA17-sm.jpg 480w, https://denkwegen.github.io/denkwegen/media/posts/43/responsive/Header-GA17-md.jpg 768w, https://denkwegen.github.io/denkwegen/media/posts/43/responsive/Header-GA17-lg.jpg 1024w, https://denkwegen.github.io/denkwegen/media/posts/43/responsive/Header-GA17-xl.jpg 1360w, https://denkwegen.github.io/denkwegen/media/posts/43/responsive/Header-GA17-2xl.jpg 1600w" sizes="(max-width: 1600px) 100vw, 1600px" height="506" width="900" alt=""></figure><header class="hero__content"><div class="wrapper"><h1>Inleiding tot fenomenologische onderzoek</h1></div></header></div><div class="wrapper post__entry"><div align="justify">Naar aanleiding van Edmund Husserl's adagium om "naar de dingen zelf" te gaan, beoogt deze lezing van Heidegger, gehouden tijdens het wintersemester van 1923/24 te Marburg, een kritische analyse te geven via de weg van een fenomenologie van het bewustzijn naar een fenomenologie van het Dasein.<br><br>In het eerste hoofdstuk van het college onderzoekt Heidegger de betekenissen van de woorden "phainomenon" en "logos" en wat die voor Aristoteles hebben betekend. Heidegger's opmerking vooraf aan dit college is opvallend. Hij stelt namelijk dat het met de traditionele filosofie is afgelopen. Er zijn nieuwe opgaven te verrichten zoals een analuse van het Dasein, de taal en het fenomeen van de tijd.</div><div align="justify"> </div><div align="justify">De ontwikkeling van de filosofie wordt volgens Heidegger met name sinds Descartes geleid door het op een exacte manier van denken verkrijgen van zekere kennis. Een voorbeeld werd de wiskunde. In plaats om naar de dingen zelf te gaan, zoals Husserl dit proclameerde, werd de blikrichting bepaald vanuit een niet verder bekritiseerde aanname van wat wetenschap eigenlijk is.</div><div align="justify"> </div><div align="justify">Dat ook Husserl's fenomenologie in deze traditie staat wordt duidelijk omdat de zorg om zekere kennis eveneens in zijn werk domineert en de dingen alleen aan bod laat komen voorzover ze passen binnen de veronderstelde opvattingen over kennis en wetenschap. Dit wordt benadrukt in Husserl's essay uit 1911 getiteld <em>Filosofie als Strenge Wetenschap</em>.</div><div align="justify"> </div><div align="justify">Heidegger heeft dit bij zijn analyse van Descartes in het tweede gedeelte van dit college duidelijk gemaakt. De kritiek op de betekenis van waarheid en kennis, wordt in de vierde meditatie van de meditaties verduidelijkt waarin Descartes zijn Regulae ad Directionemen Ingenii (1628) als uitgangspunt neemt. Waarheid als zekerheid heeft scholastieke wortels wat aanleiding gaf voor een korte analyse van de "Vertitate" en een stuk uit de "Summa Theologiae" van Thomas van Aquino. </div><div align="justify"> </div><div align="justify">Voortbouwend op de hermeneutische inzichten van het tweede deel, laat het derde deel van de lezing zien hoe de tendens naar zekere kennis bij Descartes de vraag naar het wezen van de res cogitans (de denkende mens, het denkende ding) werd verzwegen en hoe Husserl op basis van Descartes' denken de fenomenologische uitganspunten misvormde  zoals hij eveneens de vraag naar het wezen van de mens niet stelde. <br><br>De lezing wordt geleid door het inzicht dat onderzoek naar de ontstaansgeschiedenis van traditionele categorieën, een onderzoek dat Heidegger een fenomenologische destructie noemde, een voorwaarde is om de betekenis van het wezen van het Dasein te bepalen. Een dergelijk onderzoek zou volledig beantwoorden aan het principe om "naar de dingen zelf" te gaan.</div><div align="justify"> </div><div align="justify">Allereerst analyseert Heidegger het begrip "fenomenologie". Wat is een fenomeen en wat heeft dit begrip oorspronkelijk in het Grieks betekend. Het woord fenomeen stamt af van "pha" dat verwant is aan licht ("phos"). <br><br>Wat wordt in dit licht gezien? De dingen, de fenomenen zélf door middel van ons gezichtsvermogen, het zien. De kleuren, het licht en het donker, de helderheid ofwel alles wat dit licht laat zien. <br><br>In het zien ontdekken wij de wereld. Het is dit licht en dankzij deze helderheid wat tot de werkelijkheid van de wereld hoort. Een fenomeen is een bijzondere manier van aanwezigheid van de zijnden. Het is datgene wat zich toont. Wetenschap stopt de dingen in een nauwgezet kader en wil een fenomeen vooral begrijpen.<br><br>De rol van de logos, als tweede deel van het woord "fenomenologie", heeft te maken met de taal. De taal is het wezen van de mens zelf. Menszijn is taal hebben. De dingen die wij in de wereld ontmoeten worden met taal aangeduid en gerepresenteerd. De wereld wordt getoond en in zijn bestaan bevestigd door deze te laten klinken in de taal. En het is de taal waarmee we met de wereld omgaan. </div><div align="justify"> </div><div align="justify">Dit vermogen kent een andere kant, namelijk die van misleiding, van schijn. Wij zien de dingen pas door middel van de taal maar die kunnen eveneens door de taal worden versluierd of vervalst. Dat is niet alleen door een gebrek of uit onvermogen. Het ligt aan de wijze van het Dasein ten grondslag en vooral hoe dit Dasein zijn wereld ontmoet.<br><br>De wereld heeft de eigenschap om te ontglippen aan onze zorg en ons spreken erover. Men kan zich vergissen aan wat zich in eerste instantie toont. De fenomenen manifesteren zich voor ons in telkens andere situaties en in grote verscheidenheid waardoor de kans groot wordt dat de taal uit de pas loopt. Het spreken is dan bijna een verbergen van de dingen. <br><br>In het tweede hoofdstuk wordt gekeken hoe Husserl het bestaan van de wereld en het zijn van de mens heeft behandeld. Heidegger constateert dat de ontwikkelingen binnen de filosofie terug te voeren zijn tot het verwerven van absolute en zekere kennis. De ervaring van een vergankelijke wereld moest overwonnen worden. In dit streven naar zekerheid en evidentie kwam teveel nadruk te liggen op de toepassing van wetenschappelijke methoden. Van wat eigenlijk in de filosofie is veronachtzaamd is het probleem van het Dasein zelf, d.w.z. het specifieke zijn van dit zijnde. <br><br>Voor Husserl was het bewustzijn een centraal thema van zijn denken en Heidegger vroeg zich af waarom dit een dergelijke plaats kreeg. Waarom moest dit bewustzijn zo zuiver mogelijk zijn? Heidegger gaat terug naar de Grieken die het zijn karakteriseerden aan de hand van categorieën. Zo is ook met het begrip van bewustzijn een bepaalde categorie afgebakend. Bewustzijn werd later een benaming voor een verzameling van ervaringen die door de innerlijke en direkte beleving toegankelijk waren. In die beleving treffen wij een fundamenteel kenmerk aan dat getypeerd kan worden als een bewustzijn-van-iets. </div><div align="justify"> </div><div align="justify">Voor de fenomenologie wordt bewustzijn gekarakteriseerd door de eerder genoemde direkte toegankelijkheid: de innerlijke beleving. Het bewustzijn heeft bepaalde ervaringen die fundamenteel zijn voor de structuur van het bewustzijn. Het doel van een onderzoek is om kenniskritische klaarheid te verkrijgen. De belangrijkste bouwstenen van de logica dienen eveneens zo helder mogelijk te zijn. Het gaat erom dat zekere kennis moet rusten op een vaste bodem. Het is uiteindelijk deze zorg om vaste en zekere kennis dat ook voor Husserls denken essentieel is.<br><br>Het begrip "naturalisme" was de manier waarop de natuur onderzocht en geanalyseerd werd als object. De gebruikte methode werd leidend voor alle andere wetenschappen. Deze gehele idee van wetenschappelijkheid werd tot norm verheven. Het bewustzijn heeft de bijzonderheid echter dat in haar er niet zoiets is als een in alle verscheidenheid van ervaringen volgehouden identiteit. Elke ervaring is momenteel en zodra het opnieuw wordt ervaren is het niet meer hetzelfde. <br><br>Het bewustzijn is niet zozeer object maar fenomeen. Welke methode zou overeen moeten komen dat recht doet aan het wezen van het bewustzijn? Welke discipline kan algemene regels en absolute objectiviteit garanderen? Het bleek de fenomenologische methode te zijn van wat Husserl de eidetische reductie noemde en tot "wezensschouw" van het object leidde. Husserl bekritiseerde het naturalisme en gaf aan zijn methode van de eidetische reductie de voorkeur. <br><br>Heidegger vond dat Husserl, ondanks diens kritiek op het naturalisme, nog steeds bezig was om een wetenschappelijke basis te vormen waarop zekere kennis kon worden gefundeerd. In een vrij abstract en saai gedeelte van het college gaat Heidegger in op de aard van de vragen en wel hoe vragen kunnen worden gesteld en het van te voren verwachte antwoord een rol speelt. M.a.w. de antwoorden worden geïntendeerd en moeten van een dusdanige aard zijn dat ze geldige waarheden toevoegen en bevestigen in een domein van objectieve geldigheid.<br><br>Waarom moet het bewustzijn zo helder mogelijk worden gemaakt voor de fenomenologie? Wat een denkend subject concreet heeft bepaald mag geen rol spelen. Husserl stond voor een bewustzijn dat onpersoonlijk d.w.z. geen relatie met een eenmalig concreet bestaan had en universeel moest zijn. Bij hem blijft kennis theoretische kennis zonder na te gaan waarom deze primair moet zijn. De behoefte aan zekere kennis bepaalt de idee over wetenschap op basis van de exacte wetenschappen. </div><div align="justify"> </div><div align="justify">Wat in de behoefte aan zekere kennis verborgen zit is de bezorgdheid, een vervallen aan zorg. Deze bezorgdheid noemt Heidegger een verstrikking. Daarnaast hebben we het fenomeen van de mislukking, van verzuim. In hoeverre spelen verzuim en mislukking een rol in de zorg om zekere kennis? Dat lijkt een grote rol te spelen temeer omdat het Dasein gevoelig is voor misduidingen en verkeerde concepten. Wat verzuimd is wordt niet vergeten maar afgestoten. Dat wat hier verzuimd wordt, wordt op een bezorgende manier verzuimd.<br><br>De belangrijkste vraag is hoe we het bewustzijn kunnen begrijpen. Dit wordt duidelijk naarmate we de aandacht ervoor gemotiveerd zien door het streven naar zekere kennis. De nadruk ligt op de behoefte van het menselijke bestaan aan absolute zekerheid verkregen door kennis. Maar wat is het menselijke bestaan zélf? Wat moet nu precies beschermd worden? De zorg om absolute geldigheid, dus absoluut zekere kennis, komt vanuit een opvatting over de mens in universele zin. Daarbij wordt de vraag naar het bestaan van de concrete mens niet gesteld.<br><br>Wat wordt dus verzuimd? De erkenning dat het de angst voor het leven is dat bespreekbaar gemaakt moet worden en dat het diezelfde angst voor het leven is wat de drijfkracht vormt voor de behoefte aan zekere kennis. De vooroordelen die gewoonlijk meespelen als we het over het menselijke bestaan hebben zijn bijvoorbeeld dat de mens uit is op waarheid, dat waarheid geldigheid betekent en dat waarheid op deductieve wijze bewezen kan worden. Daar staat tegenover dat de mens juist de waarheid uit de weg gaat en zich liever aan illusies uitlevert. Geldigheid berust op sluitende proposities en het is de geldigheid die men wil handhaven want tegen het onzekere leven dient men beschermd te blijven. <br><br>Het motto "Zu den Sachen selbst" betekent dat de zaken binnen een voorafgeduide problematisering worden gesteld. Heidegger ziet hierin een verzuim om het Dasein zodanig vrij te maken omdat die juist de waardigheid bezit om de zijnden te bevragen. De behoefte aan zekere kennis heeft de fundamentele vragen verplaatst naar het domein van het bewustzijn. Onbeantwoord blijft de vraag waar de behoefte tot zorg vandaan komt. Zorg is een fundamentele karaktertrek van het faktische Dasein. De zorg en behoefte aan erkende en vaste zekere kennis waarin het bewustzijn een centrale rol speelt is ons binnen de traditie gegeven in het denken van René Descartes. Heidegger gaat terug naar Descartes en onderzoekt diens beïnvloeding door de scholastiek. <br><br>Heidegger herpakt in het tweede deel het doel weer van zijn fenomenologisch onderzoek. Het begrijpen van de dingen en hoe wij die duiden zijn kenmerken van het menselijk bestaan. Het doel is dit bestaan zelf te onderzoeken. Om de kenmerken van dit Dasein aan te duiden gebruikt hij in plaats van de categorieën nu <strong>existentialen</strong>. Het zijn kenmerken die met het concrete bestaan zelf verweven zijn terwijl categorieën meer algemene kenmerken weergeven.</div><div align="justify"> </div><div align="justify">Het huidige onderzoek is nodig om het Dasein vrij te maken uit de traditionele overleveringen die dit specifieke zijn hebben bepaald. Alleen een nieuwe duiding van het Dasein gebeurt altijd in een context dat door logica en ontologie is beheerst. Heidegger wil de gebruikte categorieën herleiden tot hun oorspronkelijke betekenis. Wat betekenden die categorieën in de context waar ze vandaan kwamen en welke betekenissen en ervaringen zijn in de daaropvolgende eeuwen in vergetelheid geraakt? Dat is de reden van Heidegger's deconstructie welke het onderzoek naar het Dasein moet openbreken.<br><br>In de gerichtheid op de fenomenen is een beschouwing over bewustzijn onvermijdelijk. Het bewustzijn betekent een gerichtheid op de wereld waar fenomenen op structuren worden onderzocht die algemene geldigheid krijgen. Met Descartes hebben we eigenlijk geen breuk maar eerder een voortzetting van die (ontologische) traditie. <br><br>De terugkeer naar Descartes heeft als doel om aan te tonen dat het bij hem eveneens te doen is om zekere kennis. Zijn onderzoek naar <em>clara et distincta perceptio</em> is daar een bewijs van. Als het om waarheid te doen is dan vraagt Heidegger zich af wat daaronder moet worden verstaan. Descartes' methode van de twijfel is een wijze om een bepaald idee van waarheid te achterhalen. <br><br>Waarheid wordt gezien als het ware: het zijnde dat op een bepaalde cognitieve wijze wordt geopenbaard. Kennis van de zijnden wordt verkregen door aanspreken en bespreken, d.w.z. door de taal. De uitspraken waarin we het zijnde ter sprake brengen geven mededeelzaamheid waarbij ze bevestigd of tegengesproken kunnen worden. Proposities staan voor de dingen waarover uitspraken gedaan worden. Ze kunnen correct en geldig zijn. Hieruit wordt een waarde gehaald. Waarheid krijgt waarde. <br><br>Volgens Heidegger is dit een verlies van wat het ware oorspronkelijk betekende, namelijk het zijnde zelf en hoe dit zich openbaart. Het ware is voortaan gericht op de eenduidigheid en vastbeslotenheid van de propositie. Hiermee werd, volgens Heidegger, het lot van de waarheid bepaald. De wijze waarop we van de dingen kennis nemen wordt standaard, vooral als deze manier van denken de zekerheid kan bieden waar men naar verlangt. Men moet vragen wat dan het wezen van de zorg om zekerheid  is voor wat betreft kennis.<br><br>In het derde hoofdstuk van deel 2 van het college analyseert Heidegger de behoefte aan zekere waarheid en wat "waar" en "niet waar" eigenlijk betekenen. Wat precies komt in het menselijke bestaan tot uitdrukking met begrippen als "waar" en "niet waar"? </div><div align="justify"> </div><div align="justify">Als achtergrond om Heidegger's analyse van het denken van Descartes beter te begrijpen verwijs ik hier naar naar de tekst "<em><a href="https://paper.dropbox.com/doc/Descartes-en-de-formele-werkelijkheid-de-objectieve-werkelijkheid-en-de-onwaarheid-van-ideeen-Dermot-Moran--B55qslB3VrdfTbOHnWECO4I9AQ-qnKgnBIv9E1CGVDNUh146" target="_blank" rel="noopener noreferrer">Descartes en de formele werkelijkheid, de objectieve werkelijkheid en de onwaarheid van ideeën</a>"</em> van Dermot Moran. <br><br>Descartes bewoog zich in de scholastieke ontologie en had iets gevonden wat waarheid was, het cogito sum. Het res cogitans, de mens als denkend ding, bezit een diversiteit aan ervaringsmogelijkheden. Het zijn ervaringen voorzover we daarvan bewust zijn. Hij wil voor zichzelf de duidelijke en bepaalde waarneming verzekerd hebben anders kan hij er geen vertrouwen in hebben. De clara et distincta perceptio, de helder- en onderscheidenheid van de dingen, is welke het diepste van zijn bestaan uitmaakt als creatuur en derhalve een waarheid. Wat Descartes bijzonder interesseert is de "onwaarheid" die in de scholastiek "falsum" genoemd werd.<br><br>In zijn derde deel van zijn hoofdwerk <em>Meditaties over de Eerste Filosofie</em> wilde Descartes bewijzen in welke soort kennis waarheid en valsheid zit. Zo vindt hij dat ideeën niet onwaar zijn. Een voorstelling van iets is waar. Waarheid gaat niet om de inhoud van een idee maar om het voorstellen zelf. Zo lang hij een voorstelling heeft, is dit voorstellen waar. </div><div align="justify"> </div><div align="justify">Oordelen of uitspraken hebben de mogelijkheid waar of niet waar te zijn. Ideeën an sich die met oordelen te maken hebben zijn waar want ideeën zijn voorstellingen en juist door het hebben van ideeën (voorstellingen) zijn ze per definitie al waar. Dit wordt "<em>falsitatis formalis</em>" genoemd. Er is ook een "<em>falsitatis materialis</em>", dat zijn ideeën die een onjuiste weergave geven van wat er is of een weergave proberen te geven van wat er niet is. Maar wat is een idee? Descartes gebruikt het onderscheid dat over de werkelijkheid gaat en vanuit de scholastiek is overgeleverd: de <em>realitas formalis</em> en de <em>realitas objectiva</em>.<br><br>Over dit onderscheid van de werkelijkheid zie verder <em><a href="https://paper.dropbox.com/doc/Objectieve-en-Formele-realiteit-bij-Descartes--B57_XqRJMH38ZrXpAJc_Zvp~AQ-mRbntlpXFEZnq4WWlbaT2" target="_blank" rel="noopener noreferrer">Objectieve en formele werkelijkheid bij Descartes</a>.</em><br><br>De eerder genoemde begrippen van falsitatis materialis en falsitatis formalis zijn scholastieke begrippen zoals ook ideeën als zuivere voorstelling waar zijn. Gerelateerd hieraan is het eveneens uit de scholastieke traditie komende onderscheid tussen een objectieve en een formele werkelijkheid. De realitas objectiva is wat wij heden nu de subjectieve werkelijkheid noemen. Objectief heeft hier de betekenis van voorstellen. Het bestaan in de realitas objectiva van een ding is wat als idee kan worden voorgesteld. <br><br>Wat is echter de garantie van het bestaan van een idee? Alles wat is moet een oorzaak hebben, zo dacht men in de scholastiek. De realitas formalis is wat wij de objectieve, onafhankelijk van ons denken en waarneembare werkelijkheid noemen. Het zijn is het werkelijke zijn van de dingen die overgedragen worden op de ideeën in de realitas objectiva. De realitas objectiva van een idee verlangt een oorzaak van iets in de realitas formalis. Zolang ik een idee van God heb en ikzelf als onvolmaakt deze niet kan hebben veroorzaakt, moet ik zelf door dit volmaakte bestaan wat God is veroorzaakt zijn.<br><br>Elk idee in de objectieve werkelijkheid vereist een oorzaak, dit bestaan als oorzaak is de formele werkelijkheid. <br><br>In de vierde meditatie opent Descartes de discussie over het falsitas en veritas met de bedoeling om het criterium voor evidentie niet alleen op basis van vertrouwen te gebruiken maar daadwerkelijk te bewijzen. Er moet worden aangetoond dat het res cogitans zijn bestaan van God heeft gekregen en dat fouten iets zijn wat nooit van God afkomstig kan zijn. God is niet alleen positief de oorzaak van de idee die ik heb. God kan ook niet de oorzaak van de dwaling in mij zijn. De oorzaak ligt in het begripsvermogen en de wil hoewel die vermogens op zichzelf positief zijn. Onze vermogens zijn beperkt en wij begrijpen niet alles even helder en onderscheiden. Het intellectuele vermogen volgens Descartes is niet volmaakt maar qua eindigheid in zijn soort toont het geen gebrek. De dwaling komt van een samengaan van wil en intellect die niet op God is gericht maar op een keuze tussen twee alternatieven die de mens is gegeven.</div><div align="justify"> </div><div align="justify">Het met ons vrije wilsvermogen helder en onderscheiden begrijpen is voor Descartes de hoogste vorm van menselijk leven. Voor Heidegger echter betekent het wezen van het res cogitans bij Descartes zoals deze het heeft gemotiveerd door heldere en onderscheiden waarneming een nivellering van het zijnsbegrip. En wat is de zin van dit wezen, dit denkende ding? Het is duidelijk dat heldere en onderscheiden perceptie de waarheid is voor Descartes. <br><br>We hebben aldus een volgende karakterisering van het wezen van de res cogitans, het denkende ding ofwel de mens, als een geschapen wezen, gevonden. De eerdere kenmerk was dat de res cogitans een wezen is dat op een uniforme manier kan worden begrepen in de heldere en onderscheiden perceptie. De fundamentele grond voor het wezen van de denkende mens is zijn (heldere en onderscheiden) perceptie en zijn geschapen zijn door God.<br><br>De fundamentele grond voor kennis is waarheid. Laten we het een en ander proberen samen te vatten in het volgende schema:</div><div align="justify"> </div><div align="justify"><figure class="post__image"><img src="https://denkwegen.github.io/denkwegen/media/posts/43/Formalis-Realis-et-Objectivus-schema-voor-GA17.jpg" alt="" width="900" height="506" sizes="100vw" srcset="https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-xs.jpg 300w, https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-sm.jpg 480w, https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-md.jpg 768w, https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-lg.jpg 1024w, https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-xl.jpg 1360w, https://denkwegen.github.io/denkwegen/media/posts/43/responsive/Formalis-Realis-et-Objectivus-schema-voor-GA17-2xl.jpg 1600w"></figure></div><div align="justify"> </div><div align="justify">Om tot waarheid te komen gebruikte Descartes de methode van de twijfel om uiteindelijk het onbetwijfelbare als waarheid te beschouwen. </div><div align="justify"> </div><div align="justify">Maar betekent dit dat kennis niets anders is als het vermogen tot uitspraken doen, proposities voorstellen of oordelen? In hoeverre behoort deze kennis tot het wezen van het Dasein? Wat drukt zich verder in dit "da" uit? Kan het bewustzijn, gekenmerkt als een behoefte aan kennis, die vraag wel beantwoorden? Descartes beschouwde het oordeel (uitspraak, propositie etc) als het wezen van kennis. Belangrijk is hoe Descartes tot een dergelijk begrip van kennis is gekomen en hoe dit tot de bepaling van het menselijke bestaan heeft geleid. Wat is de basis eigenlijk van kennis zoals Descartes die heeft opgevat? Kennis is een zijnswijze van de mens wat potentieel tot dwaling leidt. <br><br>Hoe moeten de dingen dan in de waarneming worden voorgesteld zodat ze "het goede" presenteren? In ieder geval niet vanuit een herinnering omdat de perceptio zo helder en onderscheiden mogelijk moet zijn. Het moet evident zijn. Maar waar komen de bepalingen van onderscheiden en helder vandaan? Waarom zijn zij leidend? Het blijft bij een formele algemeenheid en de daaruit afgeleide regels (regulae) zijn voor wetenschappelijke kennis bedoeld. <br><br>Met een dergelijke opvatting over de wetenschap komen alleen bepaalde onderwerpen in aanmerking die geschikt zijn voor verdere onderzoek. Als de regel voorschrijft alleen die objecten in ogenschouw te nemen die een zekerheid en evidentie garanderen dan brengt ons dat tot disciplines zoals rekenen en geometrie. Hoe had Descartes vanuit deze ervaring van de wiskundige vakken zijn idee van wetenschap gevormd? </div><div align="justify"> </div><div align="justify">In de tweede meditatie heeft Descartes het over de mathesis universalis: de wiskunde aan de basis van andere wetenschappelijke disciplines. Dus niet alleen zijn de objecten voor de wetenschap al geselecteerd vanuit het idee van de wiskunde, tevens geldt dat voor de toegepaste methode. Alleen datgene komt in aanmerking wat wij helder en evident kunnen begrijpen anders is er geen wetenschap mogelijk.<br><br>De mathesis universalis als formele (oer)wetenschap verloopt via de intuïtie (de evidente heldere en onderscheiden waarneming) en deductie als methode met behulp van het natuurlijke licht van de rede. Wat de regels voorschrijven is sterk beïnvloed door de wiskunde. Wat met behulp van deze regels wordt onderzocht en de kennis die daarmee wordt verkregen is wetenschap beoefenen. Daarmee wordt duidelijk dat kennis die niet aan de regels voldoet niet als wetenschap wordt gezien en eigenlijk uitgesloten wordt.<br><br>Deze regels laten tevens zien dat waarheid primair is gericht op zekerheid en de wil oriënteert zich op deze vorm van waarheid als het goede (het bonum), oftewel waarheid als zekerheid. Waarheid is omgevormd tot zekerheid dat ook gelijk staat aan het goede.</div><div align="justify"> </div><div align="justify">Wat betekent dit voor de mens zelf? Zijn streven naar volmaaktheid wordt in zekere zin groter gemaakt omdat de mens als schepsel van God bestemd is voor het bereiken van het goede als waarheid. Het aldus ontstane beeld van de mens als creatuur heeft zich verzekerd door Descartes'opvatting over het kenvermogen.</div><div align="justify"> </div><div align="justify">De zekerheid sluit een bepaalde waarheidsbegrip in die oorspronkelijk terug te voeren is naar de wiskunde die echter zijn oorspronkelijke betekenis overschreden heeft. <br><br>De vraag naar het bewustzijn kan worden beantwoord uit het wezen van de res cogitans. De zoektocht naar een fundamentele kennis moet leiden naar zekerheid (certum). Alles wat tijdens het onderzoek onzeker of vaag is, telt niet mee. Het onzekere is voor Descartes het onware, ofwel geen waarheid. En wat onwaar is existeert niet. De methodische weg van de twijfel refereert naar de zekerheid. <br><br>De methodische twijfel analyseert wat bijvoorbeeld door middel van de zintuigen wordt gegeven waardoor veel aan zijn criteria van helder en onderscheiden en evident afvalt. Bijvoorbeeld toont de droom aan dat wat daarin verschijnt qua onderscheid met de werkelijkheid vrij gering is. Dat wil zeggen dat de zintuigelijke gewaarwordingen ongeschikt zijn om tot absolute zekerheid te komen. <br><br>In de twijfel en lang daarvoor nog weet Descartes dat hij een wezen is dat bestaat. Dit zijn van dit denkend ding is in en nog voor de twijfel meegegeven. Hij beantwoordt de vraag naar wat dit ego cogito nu eigenlijk is met wat dit ego volgens de regels zou moeten zijn. Hij gebruikt daarvoor categorieën en wat daar niet aan beantwoordt sluit hij voor verder onderzoek uit. "Wat ben ik?" vraagt Descartes, zijn antwoord luidt "een denkend ding".</div><div align="justify"> </div><div align="justify">Wat heeft Descartes nu gevonden? Wat denkt hij met dit cogito ergo sum te vinden? Geeft wat hij gevonden heeft een zekerheid? Wat gevonden is, is niet iets (aliquid) niet van een of andere ding (qua res), niet de twijfel als zodanig, maar juist het betwijfelen en dit twijfelen maakt mijn feitelijke bestaan uit.<br><br>Wat voldoet aan de norm van de zekerheid is een oordeel, een uitspraak. De behoefte aan zekere kennis zocht en vond een algemene norm dat overal kan worden toegepast. <br><br>Waarheid had binnen de filosofische traditie de betekenis van geldigheid. De oorspronkelijke betekenis van waarheid bij Aristoteles veranderde met de tijd in het zoeken naar zekerheid.  Deze verandering van betekenis is niets anders dan een omslag naar formeel-logische categoriale manieren van denken. Deze omslag betekende dat men een zekerheid van kennis had verworven. Desondanks was men niet in staat de vraag te stellen naar wat het wezen van waarheid is.<br><br>Het cogito bij Descartes is niet alleen vaststellen of denken maar eveneens de bevestiging dat men hierbij zelf aanwezig is. De betekenis van dit "ik ben" is opgenomen in een formeel-ontologische uitspraak waar hij wat betreft het wezen van dit "ik ben" verder geen uitspraken over doet. Die passen immers niet in de gebruikte methode van de twijfel want de voorwaarden uit het bereik van wat gevonden kan worden laten alleen bepaalde dingen toe. Het is vanaf het begin duidelijk dat de tendens van het zoeken en betekenen (bepalen, bestimmen) van het denken niet naar het wezen van de res cogitans vraagt.<br><br>Zo blijven de fundamentele kenmerken van het res cogitans afhankelijk van de traditie omdat diezelfde traditie niet de oorspronkelijke betekenis meer kent van het "zijn" behalve als "geschapen zijn". We hebben hier te maken met een verzuim van de vraag naar het wezen van het res cogitans. </div><div align="justify"> </div><div align="justify">In hoofdstuk 2 van het derde deel wordt de zekerheid van het res cogitans bij Descartes en de onbepaaldheid van het bewustzijn bij Hussel onderzocht. Hoewel er een onderscheid bestaat is er wel een overeenkomst tussen beide denkers als het gaat om het fenomeen van het bewustzijn en met name in de relatie tot zekerheid (esse certum). <br><br>Voor Descartes was het wezen van de res cogitans dat men zichzelf daarbij aantreft, d.w.z. de evidentie van het eigen bestaan wordt bekrachtigd door het denken. Deze evidentie is voor Descartes een absolute zekerheid. <br><br>Het doel van Descartes en ook Husserl's denkweg is om het cogito te benadrukken. Dit is voor Descartes een absolute fundering voor alle andere wetenschappen. Husserl wilde een nieuwe wetenschap ontwikkelen die deze absolute grond als thema heeft. Maar alles wat voor Descartes voor onwetenschappelijk werd gehouden wordt bij Husserl aangepast. Descartes wil zekerheid via de methode van kritiek en twijfel. Husserl echter ondervraagt de werkelijkheid niet maar wil die zo oorspronkelijk mogelijk ervaren op basis van de intentionaliteit. <br><br>Het absolute is voor Descartes niets anders dan het meest eenvoudige fundament als uitgangspunt voor deductie. Wat via deductie wordt gewonnen is relatief en dat betekent bij Descartes dat wat daardoor is verkregen altijd gerelateerd blijft aan het uitgangspunt. Relatief voor Husserl is al wat zich voor het bewustzijn aandoet en kan tonen.<br><br>Wanneer de act van reflectie zelf wordt gereflecteerd dan maakt die intentionaliteit een fenomenologisch onderzoek mogelijk. Het cogito is een absolute grond voorzover het een uitgangspunt kan bieden voor deductie. Voor Husserl is het bewustzijn zelf de absolute grond in de betekenis van een uitzonderlijke zijnsregio.<br><br>De res cogitans is ens creatum. In dit schepsel genaamd mens is waarheid meegegeven welke bij Descartes verandert in het hebben van zekerheid. Het zijn van de res cogitans fundeert zich als een geschapen werkelijkheid. Het bewustzijn als absoluut bewustzijn wordt door Husserl gezien als een mogelijke regio voor een wetenschap.</div><div align="justify"> </div><div align="justify">Descartes wilde het katholieke geloofssysteem van zijn tijd een noodzakelijke rationele basis geven. God moest rationeel worden bevestigd. Husserl wilde een rationele wetenschap ontwikkelen die een bijdrage kon leveren voor verdere culturele ontwikkelingen. <br><br>Het cogito wordt beschouwd als het middel om het bewustzijn te begrijpen. De vanzelfsprekende rol van het cogito wordt hiermee verder bevestigd. Deze overname voltrekt zich op een manier dat zelfs de grond waarop zekerheid (certum esse) berust, verlaten wordt. Het geraakte in vergetelheid, niet alleen bij Husserl, maar ook in de tijd na Descartes. Het gehele raamwerk van de ontologie werd zelfs buiten beschouwing gelaten.<br><br>Voor Heidegger was het duidelijk dat de behoefte aan zekere kennis een rol speelt binnen de fenomenologie die het cogito als certum vanzelfsprekend medebepaalt. Uiteindelijk gaat het om wetenschap en dient het zijnde geschikt te zijn als een potentieel object voor onderzoek. Het zijnde als zijnde wordt op die manier misduid. <br><br>Heidegger ziet hierin kans om de wetenschappelijke ontwikkeling om te keren naar een pre-theoretische stadium om een nieuwe positie te bemachtigen.<br><br>Het laatste gedeelte van het college gaat dieper in op de eerder genoemde misduiding van het zijnde. Heidegger laat naar voren komen hoe cogito sum en de certitudo van Descartes een rol spelen bij Husserl. Hij vindt er teveel overname in van de oude metafysica, o.a. van de kennistheorie van Kant. <br><br>Het zijnde wordt binnen een theoretische opvatting aangepast. In de uitwerking van de zijns-regionen tekent zich een voorkeur af voor een theoretisch begrijpen van de natuur.</div><div align="justify"> </div><div align="justify">Husserl beschouwt "evidentie" als voorbeeld van waarheid. Begrippen zoals differentie of eidetische singulariteit zeggen niets over het bewustzijn. Het werk van Husserl is er op uit om meer nog dan van Descartes een veel radicalere uitgangspunt te vinden in het cogito om de mathesis universalis van ervaringen te vinden en puur a priori de zuivere mogelijkheden van de ervaringen te bepalen. Het adagium "Zu den Sachen selbst" geldt alleen als ze onderwerp voor wetenschap kunnen zijn.<br><br>Men wil over het Dasein een filosofie ontwikkelen zonder eerst te vragen wat Dasein nu eigenlijk is. We proberen ons op dit Dasein te richten om te kijken in hoeverre de kenmerken met betrekking op de zorg geïnterpreteerd zijn als een fundamentele kenmerk van het Dasein. We doen dat door het bewijs (Nachweis) van het falen als bewijs van het bestaan zelf te nemen. Hiermee kunnen we een grond vinden om dit Dasein te analyseren (befragen). </div><div align="justify"> </div><div align="justify">Zorg is een formele aanduiding voor de bestaanswijze van het Dasein. De zorg waar we hier mee te maken hebben is de behoefte aan ware kennis. In de drang naar kennis gaat het Dasein zichzelf uit de weg. Het opstellen van regels is bedoeld om grip te krijgen en zich zekerheid te verschaffen dat dan leidt tot de "ware kennis" zodat het schepsel mens deel kan nemen aan het Goede (bonum). Het komt aan op geldigheid van uitspraken. De kennis wordt ook aangepast of niet verder geproblematiseerd. Door zich op te houden in de geldigheid van uitspraken wordt de toegang tot de werkelijkheid aangepast. <br><br>Descartes begrijpt het cogito alleen als een denkend ding, als een veelheid van diverse kennis bijeengebracht door het ego. Van een existentiële, door de tijd afgelegde traject vanaf geboorte tot de dood, wordt niet eens gesproken. De behoefte aan zekerheid zorgt dat de temporaliteit van het Dasein uitblijft. Dat betekent dat het Dasein niet in beeld komt. De zorg of de behoefte aan zekerheid blokkeert het zijn.<br><br>Een derde aspect geeft de totale werkelijkheid weer als een veelheid van zijnsregionen, onderworpen aan geldige uitspraken. Hierdoor manipuleert de behoefte aan ware kennis de mogelijkheid om het wezen van het Dasein in zijn eigen specifieke vorm te duiden. <br><br>Kortom, de afwezigheid van het eigensoortige wezen van het Dasein, het ontbreken van de tijdsfactor en de verdeling in zijnsregionen moeten de basis van het Dasein aantonen. Deze drie kenmerken van de behoefte aan zekerheid tonen slechts aan dat het bestaan voor zichzelf vlucht en de mogelijkheid gebruikt om zich te verbergen. De zorg zet het eigen bestaan op het spel. Het wezen van het Dasein ligt in de betekenis van het zorgen om zekerheid door de vlucht voor zichzelf en hoe het de werkelijkheid uitlegt. Het Dasein vlucht in zijn zorg voor de mogelijke ontsluiting van zijn wezen. Het bestaan (Sein) in de zin van midden in een wereld zijn betekent openbaar (Entdecktheit) zijn, met een wereld oog in oog staan (sichtig).<br><br>De zorg om zekerheid doet het Dasein vluchten, voorzover het de mogelijkheid heeft, om zich hier bewust van te zijn. Het Dasein <strong>is</strong> in zijn openheid, het is een zijn in een wereld. Dit fenomeen heeft het kenmerk van het zijnde, dat is in het hoe van een in-een-wereld-zijn als zijn in het Da. Het Dasein is in het hier en nu en in de eenmaligheid faktisch. De fakticiteit is niet een concrete vorm van iets algemeens maar de oerbestemming van zijn geheel eigen zijn als Dasein.<br><br>Als wij het fenomeen van de vlucht van het Dasein voor zichzelf nader bekijken en zien hoe het zich in de vlucht zichzelf interpreteert, dan zien we dat het Dasein verzet biedt tegen zichzelf. Dit verzet is geen toeval maar maakt zijn bestaan uit. Waar het zich tegen verzet is de bedreiging dat in het Dasein zelf zit. Het dreigende en waar het zich tegen verzet is dat het <strong>is</strong>.<br><br>Het zoeken naar ware kennis en de zekerheid die dit het Dasein geeft is om zich te midden van de zijnden thuis (heimisch) te voelen. Het Dasein vlucht voor de Unheimlichkeit, namelijk <strong>de angst</strong>. Zij (de angst) is de bedreiging waar het Dasein aan bloot staat. De angst zit in het Dasein zelf en toont zich in de alledaagsheid van het bestaan. De angst is <strong>niets</strong> en waar ze is: <strong>nergens</strong>. Zorg is niets anders dan proberen uit deze Unheimlichkeit weg te komen. <br><br>Zorg is de grond van het bestaan in de wereld, zij is verbonden aan de wereld in de vorm van een bezorgen. Het bestaan is in zekere zin zo dat het iets behoudt dat er nog niet is dat moet worden verkregen en wat in het zicht is. Er wordt gezocht naar iets dat er nog niet is. Uitbreiding van het bestaan van wat er niet is — hierin ziet men de eigenaardige basistructuur van het bestaan als zijnde in bezorgdheid. Deze vormen van tijd zorgen er voor, dat het Dasein een tijdelijk zijn is. Dat betekent dat het verleden, het heden en de toekomst geen naast elkaar bestaande dimensies zijn maar dat elk van deze drie tijdsvormen bepaalt hoe het Dasein bestaat.</div><hr></div><footer class="wrapper post__footer"><ul class="post__tag"><li><a href="https://denkwegen.github.io/denkwegen/tags/filosofie/">Denken</a></li></ul></footer></article><nav class="post__nav"><div class="post__nav-inner"><div class="post__nav-prev"><svg width="1.041em" height="0.416em" aria-hidden="true"><use xlink:href="https://denkwegen.github.io/denkwegen/assets/svg/svg-map.svg#arrow-prev"/></svg> <a href="https://denkwegen.github.io/denkwegen/ontologie-hermeneutiek-van-het-feitelijke-bestaan.html" class="post__nav-link" rel="prev"><span>Previous</span> Ontologie: hermeneutiek van het feitelijke bestaan</a></div><div class="post__nav-next"><a href="https://denkwegen.github.io/denkwegen/het-begrip-tijd.html" class="post__nav-link" rel="next"><span>Next</span> Het begrip Tijd </a><svg width="1.041em" height="0.416em" aria-hidden="true"><use xlink:href="https://denkwegen.github.io/denkwegen/assets/svg/svg-map.svg#arrow-next"/></svg></div></div></nav></main><footer class="footer"><div class="footer__copyright"><p>Powered by Publii</p></div><button onclick="backToTopFunction()" id="backToTop" class="footer__bttop" aria-label="Back to top" title="Back to top"><svg><use xlink:href="https://denkwegen.github.io/denkwegen/assets/svg/svg-map.svg#toparrow"/></svg></button></footer></div><script defer="defer" src="https://denkwegen.github.io/denkwegen/assets/js/scripts.min.js?v=f47c11534595205f20935f0db2a62a85"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script></body></html>